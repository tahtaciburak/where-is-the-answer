Bir gün elinde bir balta ile ormana giden bir ormancı, ağaçların hepsinden teker teker kendisine bir ufak dal vermeleri için ricada bulunmuş. 
Ağaçlar iyi niyetli varlıklarmış, bu yüzden ormancının isteğini yerine getirmişler. Ormancı o dallarla ne yapsa beğenirsiniz? 
Aldığı bu dalları, güzelce baltasının sap yerine geçirip birbiri ardına ağaçları devirmeye başlamasın mı! 
Ağaçlar, kendilerini yok edecek silahı düşmanın eline kendileri vermiş olmakla ne büyük bir hata yaptıklarını ancak o zaman anlamışlar. Ancak son pişmanlığın bir yararının olmayacağını bilememişler.
