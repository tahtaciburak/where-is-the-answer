Tavşan ikide bir böbürlenip kimse benden hızlı koşamaz, diyormuş.
Sonunda kaplumbağa dayanamamış, istersen yarışalım, demiş.
Koşuya başlamışlar.
Tavşan epeyce yol aldıktan sonra, "O sırtı kabuklu hayvancık sürüne sürüne kim bilir ne zaman sonra bana yetişir?" diye düşünmüş.
Şu ağacın altına biraz uzanıp dinleneyim, demiş.
Uyuyakalmış.
Kaplumbağa ağır yürüyüşü ile yürümüş yürümüş, hiç dinlenmeden yol almış.
Tavşan bir ara gözünü açmış.
Bir de ne görse beğenirsiniz kaplumbağa neredeyse yarışı bitirmek üzereymiş.
Hemen fırlamış, rüzgar gibi koşmaya başlamış.
Ama ne çare, kaplumbağaya yetişememiş.
Böylece tavşan yarışı kaybetmiş.
Aldırış etmemenin cezasını çekmiş.
Kaplumbağa ise düzgün adımlarla, durmadan yürüdüğü için yarışı kazanmış.
