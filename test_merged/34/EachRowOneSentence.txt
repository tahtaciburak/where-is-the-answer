Gri yavru kurt, yaşamının ilk dört haftasını daha uyuyarak geçirdi.
Gözleri uzun süre açılmadı ama açıldığında kardeşlerinden çok daha keskin görüyordu.
Bir aylık olunca uyku süresini azaltıp yaşadığı ortamı daha yakından tanımaya başladı.
Yavru kurt erkekti.
Her haliyle kardeşlerinden farklı görünüyordu.
Duruşuyla, bakışlarıyla ve her türlü davranışıyla kardeşlerinden daha ötsün özelliklere sahip olduğu belli oluyordu.
Güvenliğin, sevginin ve beslenmenin kaynağı olan annesini koklayarak tanımıştı.
Anne sütünden kesildikten sonra da eti tanıdı.
Babası Tekgöz’ün getirdiği etleri büyük bir iştahla yiyordu.
Baba Tekgöz eşi ve yavrularını besleyebilmek için sık sık ava çıkıyordu.
Yakaladığı bir sincap veya tavşanla mağaraya döndüğünde mağarada bayram havası yaşanıyordu.
Son zamanlarda baba kurdun av bulması olanaksız oldu çünkü büyük bir kıtlık yaşanıyordu.
Tekgöz perişan durumdaydı.
Yavrularını beslemesi gerektiğini biliyor ancak elinden bir şey gelmiyordu.
Yavruların çoğu açlığa dayanamayıp ölmüştü.
Geriye sadece gri yavru kurt ile bir dişi kardeşi kalmıştı.
