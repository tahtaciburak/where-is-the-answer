Günlerden bir gün Anne Ördek sabırla yumurtalarının kırılmasını bekliyordu.
Vakit tamamlanınca ördek yavruları yumurtalarından çıkmaya başladılar.
Fakat en son ve en büyük yumurta bir türlü kırılmıyordu.
Sonunda yumurtanın beyaz kabuğu çatladı.
Diğerlerinden daha gri ve farklı olan ördek yavrusunun küçük kafası göründü.
Anne ördek yeni doğan yavruya bakarak:"Umarım değişir." dedi şefkatle.
Zaman ilerliyordu ama ördek yavrusunun rengi hala griydi.
Kümesin bütün hayvanları onunla alay ediyorlar, ona "çirkin ördek yavrusu" diye sesleniyorlardı.
Zavallı yavru ördek o kadar üzgündü ki sonunda uzaklara gitmeye karar verdi.
Gün boyunca yürüdü gece olunca ise çok yorulmuştu.
Biraz dinlenmeye karar verdi.
Bir yanda açlık, bir yanda korku.
Ama yapabileceği hiçbir şey olmadığından derin bir uykuya dalmakta gecikmedi.
Sabah suyun sesiyle gözlerini açtı.
Geceyi yaban ördeklerinin çılgınca eğlendiği küçük bir göl kıyısında geçirdiğini anladı.
Bu gürültücü arkadaşlarına kendini tanıtmaya hazırlanıyordu.
Birden bir tüfek sesi ile irkildi.
Hiç zaman kaybetmeden oradan uzaklaştı.
Çok geçmemişti ki küçük ördek kendini bir çiftlikte buldu.
Çiftliğin sahibi yaşlı kadın onu doyurdu.
Ateşin yanında uyumasına izin verdi.
Fakat yavru ördek bir göl bulabilme umuduyla oradan da uzaklaştı.
Günlerce bir göl bulabilmek için yoluna devam etti.
Sonunda bir göl kıyısına ulaştı.
Bu arada yalnız başına yaşamayı öğreniyordu.
Bu göl kıyısında yavru ördek gün geçtikçe büyüyordu.
Kendisi farkında olmadan görüntüsü değişiyordu.
Geçen kuğuları gördükçe onların asil duruşları ve güzel görünüşlerinden dolayı iç çekiyordu.
İlkbaharda bir kuğu sürüsü gölün kıyısına yuva yapmaya geldi.
Çirkin ördek yavrusuyla tanışmak için yaklaştılar.
Fakat kendisini bu zarif kuşlarla arkadaşlık etmek için çok çirkin ve kaba buluyordu.
Birden bire suda aksini gördü.
O da ne.
Kendisini güzel bir kuğuya dönüşmüş olduğunu fark etti.
Kuğu sürüsüne katıldı ve ömür boyu mutlu oldu.
