Bay karga konmuş bir dala, koca bir peynir ağzında. Tilki kokuyu almış gelmiş. Bilirsiniz kurnaz olur tilkiler.  Kargayı nasıl tuzağa düşüreceğinin hesabını yapıvermiş. Şöyle seslenmiş kargaya:
– Günaydın sayın karga. Bu ne güzellik böyle, inanın bakmaya doyamıyorum size. Şu pırıl pırıl tüylerinize, renginize. Bu ormanda bir güzel daha yoktur üstünüze.
Kara karga havalara girmiş, bir görseniz. Ne yapacağını şaşırmış , sağa sola kıvırmış boynunu, poz vermiş fotoğraf çektirir gibi. Tilki onun havalara girdiğini görünce, daha bir coşmuş sanki. Sıradaki palavralarını söylemeye başlamış.
– Bunca güzelliğe, sesiniz nasıldır acaba diye merak ediyor insan. Acaba sesinizi duyabilir miyim sayın karga?
  Şuna bir gak diyeyim de ses görsün demiş; gak der demez peyniri ağzından düşürüvermiş. Tilki kapmış peyniri, yer dururmuş bir köşede. Kara karga gözyaşı dökmüş peyniri için. Tilki  giderken dönmüş kara kargaya. Son sözünü söylemiş o anda.
– "Kara kuş, aptal kuş, şu sözümü hiç unutma. Her dalkavuk çıkarı için över, yüzüne güler, peynirini yer.". Karganın aklı başına gelmiş ya, ne  fayda. Tilki çoktan yemiş peyniri.
