Çocuklar okul bahçesinde koşup duruyorlardı.
Yanakları al al olmuş, burunları kızarıp dudakları morarmıştı.
Soğuk yel, bedenlerini yalayıp geçiyordu.
Bahçedeki yağmur birikintileri donmuştu.
Çocuklar, çukurların üstünü kaplayan ince buz katmanlarını kırma yarışına girişmişlerdi.
Buzlar ayaklarının çıtır çıtır çatlayıp dağıldıkça sevinçten uçuyorlardı.
Böylece bahçede kuş gözü kadar çukurlarda bile buz koymadılar, ezdiler ve dağıttılar.
Derin çukurlardaki donmuş yüzeylerin altı su doluydu.
Bunları kırarken dizlerine dek sulara battılar.
Buz kırma oyunu, zil çalıncaya dek sürdü.
Sınıfa girer girmez titreyerek sobanın çevresine üşüştüler.
Her yanları sızım sızım sızlıyordu.
Ellerini hohlayarak koltuk altlarına sokuyor, tepinerek ayaklarını ısıtmaya çalışıyorlardı.
