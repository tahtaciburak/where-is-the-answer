Bir gün bir balıkçı, av malzemelerini ve balık sepetini alarak oltayla balık tutmaya gitmiş.
Gittiği yerde arkadaşlarına "Bol şans!" deyip oltasını atmış.
Kısa bir süre sonra oltasına büyük bir balık gelmiş; ama adam balığı iğneden kurtarmış.
Kendi kendine "Olmadı." diyerek balığı suya bırakmış.
Çevresindekilerin şaşkın ve alaycı bakışları arasında küçük bir balık daha yakalamış.
Arkadaşları, "Büyükleri beğenmediğine göre bunu hiç tutmaz, hemen suya atar." diye düşünmüşler.
Oysa adam, balığı iğneden kurtardıktan sonra "Oh be!" diyerek sepetine atmış.
Adamın bu garip tavırlarına şaşıran balıkçılardan biri sormuş: "Arkadaş, büyük balıkları suya geri atıyorsun; ama küçük balığı sevinçle sepetine koyuyorsun. Bunun anlamı nedir?".
Adam, gülümseyerek yanıtlamış: "Evet, balıklar büyük; ama benim sepetim küçük. Ben sepetime uygun balıkları yakalamalıyım.".
