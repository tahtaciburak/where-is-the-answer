Hoca Akşehir'de Kadılık vazifesini yürütürken karşısına 
iki adam çıkmış. Birisi öteden beri cimriliği ile tanınmış, bir aşçıdır. Öbürü ise boynu 
bükük bir fakir. Aşçı sözü almış:
- Hocam demiş, bu adamdan davacıyım ben. Dükkanın önünde kuru fasulye 
pişiriyordum. Tencerenin kenarından buğusu çıkıyordu yemeğin. Bu adam elinde bir 
somunla geldi. Kopardığı lokmaları yemeğin buğusuna tutup başladı atıştırmaya.
Nihayet koca bir ekmeği bitirdi. Ondan fasulye buğusunun ücretini istedim, vermedi.
Hoca anlatılanları dikkatle dinledikten sonra fakire dönüp "Doğru mu bunlar?" diye sorar.
- Evet, der fakir adam.
- Öyleyse para keseni çıkar bakalım.
Zavallı fakir, Kadı efendiye karşı gelemez. İçinde üç beş akçe bulunan kesesini 
Hoca’ya uzatır.
Hoca bu sefer aşçıyı çağırır yanına. Keseyi kulağına yaklaştırarak şıngırdatmaya 
başlar. Sonra da :
- Haydi, der aldın işte alacağını ! Aşçı,
"Nasıl olur?" diye şaşkınlığını belli eder. "Paramı vermediniz henüz.".
Hoca cevap verir:
- Fazla uzatma der, yemeğin buğusunu satan, paranın da sesini alır elbet!
