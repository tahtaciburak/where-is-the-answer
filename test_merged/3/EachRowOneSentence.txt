Küçük sıvı sabun son günlerde çok üzgündü.
Çünkü onu kimse kullanmıyordu.
Oysa sıvı sabun, evin küçük oğlu Umut ellerini yıkasın diye satın alınmıştı.
Umut önceleri yemekten önce ve sonra, tuvaletten çıktığında, dışarıdan eve geldiğinde ellerini düzenli olarak yıkıyordu.
Küçük sıvı sabun da işe yaradığını Umut’u mikroplardan koruduğunu, böylece Umut’un hasta olmadığını düşünerek mutlu oluyordu.
Ama son zamanlarda Umut ellerini yıkamadan yemek masasına oturmaya başlamıştı.
Annesi uyarınca da hemen aceleyle ellerini ıslatıp dönüyordu.
O gün de aynı şey oldu.
Umut aceleyle ellerini suda yıkadı.
Lavabodan çıkmak üzereydi ki bir ağlama sesi duydu.
Etrafına bakındı, küçük sıvı sabunu gördü.
Umut şaşırdı.
Küçük sıvı sabun ağlıyordu.
Boncuk boncuk köpükler çıkarıyordu.
Umut "Bir sabun neden ağlayabilir ki", diye düşündü.
Umut, küçük sıvı sabunun yanına giderek;- "Neden ağlıyorsun?" diye sordu.
Küçük sıvı sabun da:- "Annen beni, senin kullanman için aldı. Sen ilk zamanlarda beni kullanıyordun, ben de buna çok seviniyordum. Ellerin tertemiz oluyordu, Seni mikroplardan koruyordum, böylece hasta olmuyordun. Ama artık beni kullanmıyorsun, unuttun beni, yakında hasta olacaksın", dedi.
Umut küçük sıvı sabunun söylediklerini düşündü.
Ona hak verdi.
Umut:- "Artık üzülme, söz bundan sonra ellerimi hep seni kullanarak yıkayacağım, temiz ve sağlıklı bir çocuk olacağım", dedi.
