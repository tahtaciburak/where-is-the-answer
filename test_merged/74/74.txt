Bir zamanlar bir köyde fakir bir çoban varmış. Bu çoban köylülerin,koyunlarını 
sabah erkenden alırmış, akşama kadar otlatıp, akşam olunca getirip sahiplerine teslim 
edermiş , böylelikle geçimini sağlarmış. Bu çoban çok şakacı biriymiş. Öyle 
şakacıymış ki, köylüleri canından bezdirirmiş. 
Bir gün çobanın canı sıkılmış ve köylülere bir şaka yapmak istemiş. Sonra 
birden bire "kurt vaaaaaaaaaaar" diye bağırmaya başlamış, bunu duyan köylüler kazma 
kürek odun, ellerine ne geçtiyse alıp koşmaya başlamışlar, çoban yere yatıp katıla 
katıla gülmeye başlamış, köylüler buna çok bozulmuşlar. Bir süre sonra çobanın canı 
yine sıkılmış aynı şakayı yine yapmış. Köylüler bu sefer daha da çok kızmışlar. 
Bir gün çoban, koyunları otlatırken, kavalını tatlı tatlı çalarken, gerçekten kurt 
gelmiş, çoban can havliyle bağırmaya başlamış. Köylüler çobana kızgın olduğundan yine 
şaka yaptığını sanmışlar,ve çobana inanmamışlar,ve yalancı çobanı kurt yemiş. 
