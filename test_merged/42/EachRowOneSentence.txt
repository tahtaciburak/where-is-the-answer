Oburlardan obur biri, bir yaz akşamı Hoca'ya misafir olmuş.
Hoca, oburun önüne bir sofra kurmuş.
Sofraya önce bir somun ekmek getirmiş.
Diğer yemekleri getirmek için çıkmış.
Hoca dönünce, bir somun ekmekten eser kalmadığını görmüş.
Elindeki siniyi sofraya bırakıp ekmeğe koşmuş.
Fakat ekmeği getirinceye kadar, adam bu sefer de sinideki yemekleri bitirmiş.
Hoca bu işi birkaç kez tekrarlamış.
Ne evde yemek kalmış, ne Hoca'da hâl.
Hoca artık oturmuş.
Obur misafirine nereden gelip nereye gittiğini sormuş.
Adam: "-Midem çok bozuk!" demiş.
"İştahım da hiç yerinde değil. Kasabaya doktora gideceğim.".
Bu sözleri duyan Hoca dayanamayıp:"-Aman hemşehrim!" demiş.
"İştahın açıldıktan sonra dönüşte buraya uğrama da, nereye uğrarsan uğra!".
